### Εργαστήριο #5 - Πίνακες
___
Σκοπός του πέμπτου εργαστηρίου είναι να εξοικειωθείτε με τη χρήση πινάκων αντικειμένων ως μέλη δεδομένων και με το πέρασμά τους παραμέτρους ή επιστρεφόμενες τιμές στη γλώσσα προγραμματισμού Java.
Μελετήστε τα javadocs:
    * https://docs.oracle.com/javase/8/docs/api/java/util/List.html
    * https://docs.oracle.com/javase/8/docs/api/java/util/Map.html 
___
#### Άσκηση (α\' μέρος) ####
___Χρησιμοποιείστε τον κώδικα του εργαστηρίου 4 για την κλάση Order___

Δημιουργήστε μια κλάση, την `OrdersUI`, η οποία να περιέχει ως data member ένα πίνακα αντικειμένων τύπου `Orders` μεγέθους `10`.

Η κλάση OrdersUI θα πρέπει να παρέχει ένα text ui για τη δημιουργία και διαχείριση αντικειμένων τύπου Order. Λειτουργίες που πρέπει να παρέχει είναι οι εξής (όλες μέσω `public` μεθόδων):
* Διαλογική προσθήκη μιας νέας παραγγελίας στον πίνακα.
    * Να διαβάζει όλα τα _συστατικά_ μιας παραγγελίας (είδος, τιμή μονάδας, ποσότητα, έκπτωση)
    * Αν μια παραγγελία για όμοιο είδος υπάρχει ήδη στον πίνακα (κάντε χρήση της `Order.equals()`!), τότε να μη δημιουργείται νέα αλλά η υπαρχουσα παραγγελία να ενημερώνεται - δημιουργήστε μια `private` βοηθητική μέθοδο για τον έλεγχο/εύρεση μια παραγγελίας όμοιου είδους
    * Αν το μέγιστο πλήθος παραγγελιών που μπορούν να αποθηκευτούν στον πίνακα έχουν δοθεί, να μη δέχεται εισαγωγή στοιχείων.
    * **Η εισαγωγή ή τροποποίηση παραγγελίας να γίνεται μέσω κλήση κατάλληλης μεθόδου της OrdersUI (δλδ το Order αντικείμενο να περνιέται ως παράμετρος σε κατάλληλη μέθοδο)**
* Εμφάνιση όλων των παραγγελιών (για καθεμία κάντε χρήση της `Order.toString()`!).
* Διαγραφή μιας παραγγελίας, με βάση τη θέση της στον πίνακα.
    * Αν η θέση είναι άδεια, εμφανίστε σχετικό μήνυμα.
    * Αν η παραγγελία υπάρχει, **η μέθοδος να την επιστρέφει**.
    * Αν υπάρχουν παραγγελίες στις επόμενες θέσεις, αυτές να μετακινούνται μια θέση πριν.
* Λειτουργία μενού για όλα τα πιο πάνω. Τερματισμός της εφαρμογής να γίνεται όταν ο χρήστης δώσει το χαρακτήρα `Q` στην είσοδο του μενού.

NB.: Κάντε μόνο τις πολύ απαραίτητες τροποποιήσεις στην Order, πχ προσθήκη getter/setter για όποια
μέλη δεδομένων χρειάζεται (και μην ξεχνάτε τους ελέγχους που χρειάζονται, πχ αν η τιμή ειναι <0)

#### Άσκηση (β\' μέρος) ####
___Μπορείτε να επεξεργαστείτε παραιτέρω τον κώδικα του εργαστηρίου 5.a για τις κλάση Order, OrdersUI___

Τροποποιήστε το πιο πάνω πρόγραμμα, ώστε να διατηρεί ένα πίνακα αντικειμένων _δύο διαστάσεων_, η πρώτη γραμμή του να αντιστοιχεί σε ένα _καλάθι αγορών_ και να έχει μέγεθος `10`, ενώ η δεύτερη να αντιστοιχεί σε μία _λίστα επιθυμιών_ και να έχει μέγεθος `5`.
Τροποποιήστε όλες τις λειτουργίες του προγράμματος ώστε να χειρίζεται πλέον τον διδιάστατο πίνακα. Το text ui εκτός των στοιχείων του προς παραγγελία αντικειμένου να _ρωτά_ από το χρήστη σε ποια γραμμή του πίνακα να εισαχθεί το νέο αντικείμενο.

#### Άσκηση (γ\' μέρος) ####
___Μπορείτε να επεξεργαστείτε παραιτέρω τον κώδικα του εργαστηρίου 5.β για τις κλάση Order, OrdersUI___

Τροποποιήστε το πιο πάνω πρόγραμμα, ώστε αντί για πίνακα δύο διαστάσεων να χρησιμοποιεί δύο λίστες (πχ αντικείμενα `ArrayList`) για την αποθήκευση των αντικειμένων Order. Πλέον οι δύο λίστες (καλάθι & επιθυμίες) δε χρειάζεται να έχουν περιορισμό μεγέθους, κάντε τις κατάλληλες προσαρμογές.

#### Άσκηση (δ\' μέρος) ####
___Μπορείτε να επεξεργαστείτε παραιτέρω τον κώδικα του εργαστηρίου 5.γ για τις κλάση Order, OrdersUI___

Τροποποιήστε το πιο πάνω πρόγραμμα, ώστε αντί για δύο λίστες να χρησιμοποιεί ένα `Map` το οποίο να έχει τρία `keys`, το `cart`, το `wishlist` και το `giftlist`, καθένα από τα οποία αντιστοιχεί σε μια λίστα (πχ `ArrayList`) για την αποθήκευση αντικειμένων Order. Τροποποιήστε ανάλογα και το text ui ώστε να προτείνει τρεις επιλογές αποθήκευσης για κάθε αντικείμενο τύπου `Order`.
