### Εργαστήριο #7 - Διεπαφές
___
Σκοπός του έκτου εργαστηρίου είναι να εξοικειωθείτε περαιτέρω με τη χρήση συλλογών, να αξιοποιήσετε απαριθμήσεις και να υλοποιήσετε διεπαφές.

### Εργαστήριο 7 - άσκηση 1
Τροποποιήστε την κλάση `Order` του περασμένου εργαστηρίου, έτσι ώστε να υλοποιεί (implement) το Comperable Interface (public interface `java.lang.Comparable<T>`) τη γλώσσας προγραμματισμού Java.
Για να το πετύχετε αυτό θα πρέπει να υλοποιήσετε εντός της κλάσης Order μέθοδο:
`public int compareTo(Order other)`η οποία να επιστρέφει -1 εάν η συγκρινόμενη παραγγελία other έχει μεγαλύτερη τρέχουσα αξία, 1 αν έχει μικρότερη και 0 σε άλλη περίπτωση.  
https://docs.oracle.com/javase/8/docs/api/java/lang/Comparable.html

Τροποποιήστε στη συνέχεια το πρόγραμμα που έχετε γράψει στο εργατηρίο 6, ώστε (αφού ελέγξετε εάν υπάρχει όμοια παραγγελία, οπότε κάνετε την απαραίτητη συγχώνευση) το Collections στο οποίο αποθηκεύονται όλες οι παραγγελίες να είναι ταξινομημένο με αύξουσα αξία ως προς την τιμή κάθε παραγγελίας.
Hint: χρησιμοποιήστε τη βοηθητική κλάση Collections και τη μέθοδό της sort() ή χρησιμοποιήστε μια συλλογή που διατηρεί ταξινομημένα τα αντικείμενα της `Order` αξιοποιώντας την υλοποίηση του Comperable interface.

Ακολούθως, δημιουργήστε μια νέα βοηθητική κλάση την TransactionFeeComparator η οποία να υλοποιεί (implement) το Comparator Interface (public interface `java.lang.Comparator<T>`) της γλώσσας προγραμματισμού Java. Η βοηθητική αυτή κλάση να συγκρίνει ένα PaymentMethod με ένα άλλο και να επιστρέφει -1 εάν η συγκρινόμενη μέθοδος πληρωμής other έχει μεγαλύτερο κόστος (transaction fee), 1 αν έχει μικρότερο και 0 σε άλλη περίπτωση.  
https://docs.oracle.com/javase/8/docs/api/java/util/Comparator.html

Τροποποιήστε πάλι το πρόγραμμα που έχετε γράψει ώστε οι προτεινόμενες μέθοδοι πληρωμής να εμφανίζονται με αύξουσα σειρά ως προς το κόστος τους (fee) _και_ να παραλείπονται όσες έχουν κόστος μεγαλύτερο ή ίσο από την τιμή της παραγγελίας. Με την υλοποίηση του Comparator interface δεν χρειάζεται πλέον να χρησιμοποιείτε ένα `Map` από Double σε TransactionFee για να κρατάτε ταξινομημένα τα TransactionFee.

### Εργαστήριο 7 - άσκηση 2
Περαιτέρω εμβάθυνση στην αξιοποίηση των διεπαφών (interfaces).  
Θα πρέπει να υλοποιήσετε τα πιο κάτω:

**Διεπαφές**

1. Να γραφεί διεπαφή σε Java με όνομα `LibraryAccess` η οποία περιλαμβάνει τις ακόλουθες μεθόδους που πρέπει να υλοποιεί μια κλάση τα αντικείμενα τις οποία έχουν πρόσβαση στη βιβλιοθήκη του πανεπιστημίου:
    * `public void borrowBook(String title)`
    * `public void returnBook(String title)`
2. Να γραφεί διεπαφή σε Java με όνομα `NetworkAccess` η οποία περιλαμβάνει τις ακόλουθες μεθόδους που πρέπει να υλοποιεί μια κλάση τα αντικείμενα τις οποία έχουν πρόσβαση στο δίκτυο του πανεπιστημίου:
    * `public void login()`
    * `public void logoff()`


**Κλάσεις**

1. Να γραφεί κλάση σε Java με όνομα `Student` η οποία περιγράφει ένα φοιτητή. Η κλάση Student __να υλοποιεί τις δύο παραπάνω διεπαφές__. Μέλη δεδομένων της κλάσης θα πρέπει να είναι τα ακόλουθα:
  * String name το όνομα του φοιτητή
  * και ό,τι άλλο κρίνετε απαραίτητο για να υλοποιηθούν οι διεπαφές, λαμβάνοντας υπόψη ότι ένας φοιτητής μπορεί να διατηρεί μία μόνο ενεργή σύνδεση δικτύου και να δανείζεται έως 3 βιβλία ταυτόχρονα.

2. Να γραφεί κλάση σε Java με όνομα `Professor` η οποία περιγράφει ένα καθηγητή. Η κλάση Professor **να υλοποιεί τις δύο παραπάνω διεπαφές**. Μέλη δεδομένων της κλάσης θα πρέπει να είναι τα ακόλουθα:
   *  String name το όνομα του καθηγητή
   * και ό,τι άλλο κρίνετε απαραίτητο για να υλοποιηθούν οι διεπαφές, λαμβάνοντας υπόψη ότι ένας καθηγητής μπορεί να διατηρεί έως τρεις ενεργές συνδέσεις δικτύου και να δανείζεται έως 8 βιβλία ταυτόχρονα.

**Πρόγραμμα**

Να γραφεί πρόγραμμα (εντός μεθόδου `main` μιας βοηθητικής κλάσης Main) το οποίο να δημιουργεί 3 αντικείμενα τύπου Student και 2 τύπου Professor τα οποία να εισάγει σε κατάλληλα Set χρηστών της βιβλιοθήκης και του δικτύου. Στη συνέχεια εμφανίζει στο τερματικό κάθε στοιχείο των δύο αυτών Set. (σσ. Υλοποιήστε κατάλληλη `toString` σε κάθε κλάση, η οποία να επιστρέφει περιγραφή του αντικειμένου που να περιλαμβάνει το όνομα, την κατάσταση δικτύου του και πόσα βιβλία έχει ήδη δανειστεί)

_Περαιτέρω βελτίωση_

Οι κλάσεις Student και Professor έχουν όμοια λειτουργικότητα αλλά μόνο παραμετρικές αλλαγές, συγκεκριμένα πλήθος βιβλίων που επιτρέπεται να δανειστούν και πλήθος επιτρεπόμενων ενεργών συνδέσεων δικτύου. Μπορείτε να υλοποιήσετε μια _κοινή υπερ-κλάση_ η οποία να μην μπορεί να γίνει η ίδια instantiate αλλά να αποτελεί «βάση» για τις Student και Professor;
